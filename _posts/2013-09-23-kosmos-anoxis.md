---
layout: post
title: ""
description: "Κρυμμένοι πίσω από τις γκρίζες σκιές των πολιτικών και οικονομικών εξελίξεων η λέξη που σημαδεύει το σήμερα και το αύριο είναι η σύγχυση και ο αποπροσανατολισμός..."
category: articles
tags: [politics, society, Greece]
---
#Ο κόσμος της ανοχής


Κοινωνίες που αποδέχθηκαν παθητικά το καταναλωτικό δόλωμα παραμερίζοντας την ανθρωπιά τους νοιώθουν σήμερα ένοχες. Το μόνο που κάνουν είναι να σιωπούν και να ανέχονται.

Η Οικονομική “μηχανή” είναι στημένη με τέτοιο τρόπο έτσι ώστε να απορροφά τέτοιου είδους κοινωνικούς κραδασμούς και να εξουδετερώνει αντιδράσεις. Όλα φυσικά γίνονται για το κέρδος κάποιων που επενδύουν πάνω στα χρέη των χωρών.

Και φυσικά η οικονομική εξαθλίωση όπως και ένας κοινωνικός εμφύλιος πόλεμος τους βολεύει. Μετά όλα θα είναι πιο εύκολα και το καμένο χωράφι θα πουληθεί σε εξευτελιστική τιμή.

Οι συζητήσεις πολλές, η αγανάκτηση μεγάλη αλλά τελικά ουδείς δεν αντιδρά. Η επανάσταση του καναπέ και του καφενείου σε όλο της το μεγαλείο.. . Η κρίση παραμερίζεται και απλά ασκείται κριτική ανούσια, χωρίς αποτέλεσμα. Μην οργίζεστε λοιπόν γιατί δεν υπάρχει ιδιαίτερος λόγος..

Στο φαρμακείο της γειτονιάς μπορείτε να βρείτε δεκάδες ηρεμιστικά και ψυχοφάρμακα που θα σας κάνουν να δείχνετε χαμογελαστοί και να πιστέψετε ότι είστε ήρεμοι και ευτυχισμένοι.

Εξάλλου αυτό δεν είναι το μυστικό της ευτυχίας και επιτυχίας στις όμορφες κοινωνίες που ζούμε; Ας σκύψουμε όλοι μαζί το κεφάλι και ας χειροκροτήσουμε όλους αυτούς που εξέθεσαν τους πολίτες αυτού του τόπου σε όλον τον πλανήτη χαρακτηρίζοντας τους τεμπέληδες, αντιπαραγωγικούς και βασικούς υπαίτιους της σημερινής οικονομικής κατάστασης.

Ας γίνουμε και εμείς εξυπηρετητές των δανειστών μας. Εκεί βρίσκεται το συμφέρον και το μέλλον αυτού του τόπου. Δεν το έχετε καταλάβει ακόμα ?